Aobends gon de Hochtiet an
Dao wass lustig Frau un Mann,
Twee gebraoden Häringe wass dat best,
O, wat freiden sick de Gäst !
Es se nu rächt lustig wäörn,
Slög' n se sick ut alle Duäörn,
Jost, de kreeg en Smiär mett,
Dat he von de Beene gleet.
De Brut, de kreeg en up de Snut,
" O här" schreid se " mien Aug is ut" ,
" Dat die de Duwel ", sädde se
Wat döt mie de Niäse weh".
Jost, de kamm haoll wier torächt
Män te sprieäken wass he slächt,
Dach de Brut jähr Uebel bleew
Jähre Niäse, de stonn scheew.
Dat geschaoh fuör füfteihn Jaohr,
Jost segg nu :" Et is daoch waor,
Dat miene Frau nich so grad ut
Allerwiägen hat de --- Snut."
Antonie Hobbeling, Davensberg.