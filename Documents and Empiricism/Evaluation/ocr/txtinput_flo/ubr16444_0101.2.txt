Und zu dir bin i gange

1. Er: Und zu dir bin i gange
Und zu dir häts mi gfreut
Und zu dir gun i numma
Der Weg isch mer z'weit.

2. Sie: Und der Weg wär nid z'weit
Und der Weg wär gad recht
I bi nu en arms Meitli
Drum bin i der z'schlecht.

3. Er: Und de bisch nid vu Silber
Und de bisch nid vu Gold
Und de muesch mi nid träzla
I bi der nid hold.

4. Sie: Und du muescht mi ni föppla
Und du muescht mi nid ha
So lang i für zwea Rappa
No der Schöaner cha ha.

5. Er: Und fridrix und fridrax
Und en Fingg isch kein Spaß
Und e roetghaarets Meitli
Will i gwüß nid zum Schatz.

6. Sie: Und e Ringli am Finger
Und e Löchli dur s'Ohr
Do gfiat ma de Buaba
Tri falschi Natur.

7. Beide: Und en i und en e
Und scheiden tuet weh
Und d'Liabi tuet gwangla
Wian a Schiffli uf em See.